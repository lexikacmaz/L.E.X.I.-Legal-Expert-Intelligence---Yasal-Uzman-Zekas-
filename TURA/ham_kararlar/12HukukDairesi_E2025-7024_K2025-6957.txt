12. Hukuk Dairesi         2025/7024 E.  ,  2025/6957 K.
"İçtihat Metni"
MAHKEMESİ : İstanbul Bölge Adliye Mahkemesi 59. Hukuk Dairesi

Yukarıda tarih ve numarası yazılı Bölge Adliye Mahkemesince verilen kararın müddeti içinde temyizen tetkiki davacı tarafından istenmesi üzerine bu işle ilgili dosya daireye gönderilmiş olup, dava dosyası için Tetkik Hâkimi ... tarafından düzenlenen rapor dinlendikten ve dosya içerisindeki tüm belgeler okunup incelendikten sonra işin gereği görüşülüp düşünüldü:
02.03.2005 tarihli ve 5311 sayılı Kanunun 25. maddesi ile değişik 2004 sayılı İcra ve İflas Kanunu'nun 364/1. maddesine göre Bölge Adliye Mahkemesi Hukuk Dairesince verilen ve miktar ve değeri On bin Türk Lirası’nı geçen nihai kararlara karşı temyiz yoluna başvurulabilir. Bu hükümde öngörülen kesinlik sınırı, 01.01.2025 tarihinden itibaren beş yüz kırk dört bin Türk Lirası'na çıkarılmıştır.
Bununla birlikte, 2004 sayılı İcra ve İflas Kanunun ek madde 1/2. fıkrasına göre, 3 63... üncü maddelerdeki parasal sınırların uygulanmasında hükmün verildiği tarihteki miktar esas alınır.
Uyuşmazlık, (-takip tarihi olan 15/10/2020 tarihindeki ... EURO efektif satış kuru dikkate alınarak hesaplanan-Türk Lirası karşılığı) 131.519,848 TL olan asıl alacağın tahsili amacıyla başlatılan örnek 13 takibe yapılan itirazın kaldırılması ile tahliye talebine ilişkin olup, temyiz kesinlik sınırının tespitinde itirazın kaldırılmasına konu edilen miktar ile (-takip tarihi olan 15/10/2020 tarihindeki ... EURO efektif satış kuru dikkate alınarak hesaplanan-Türk Lirası karşılığı) 132.091,002 TL yıllık kira bedeli toplamı dikkate alınmaktadır.
Somut olayda, Bölge Adliye Mahkemesinin karar tarihine göre uyuşmazlık konusu değerin, (Toplam 263.610,85 TL) yukarıda belirtilen kesinlik sınırını geçmediği anlaşıldığından, anılan Bölge Adliye Mahkemesi kararının temyiz kabiliyeti yoktur.
5311 sayılı Kanunla değişik İİK’nın 364/1-2. maddeleri ve 6100 sayılı HMK'nın 366. maddesinin göndermesi ile uygulanması gereken aynı Kanunun 352. maddesi uyarınca temyiz başvuru talebinin (REDDİNE), 31.10.2025 tarihinde oy birliğiyle karar verildi.